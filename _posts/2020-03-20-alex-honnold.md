---
layout: post
title:  "Alex Honnold"
author: eoghan-o-dalaigh
categories: [ Bl. 4 ]
tags: [dreapadóireacht]
image: assets/images/honnold.jpg
---
Tá scéal an dreapadóra cháiliúil Alex Honnold an-suimiúil go deo. Rugadh Alex Honnold I Sacramento, California sa bhliain 1985. Agus é an-óg thosaigh Alex ag dul ag dreapadh lena athair. Dúirt Honnold agus é óg go dtéadh sé ag dreapadh lena thuistí de bharr go raibh sé ró-chuathalach chun ceist a chur ar dhaoine eile dreapadh leis. Lena chois sin d’admhaigh sé nach raibh tallann nádúrtha aige agus nach raibh sé sár-mhaith ag an dreapadh mar pháiste, b’éigean dó, go deimhin, cleachtadh mór a dhéanamh sular aithníodh an mianach suntasach a bhí ann mar dhreapadóir.

Tar éis dó an Ardscoil a fhágáil d’fhreastail Honnold ar an University of Berkley, California chun staidéar a dhéanamh ar innealtóireacht sibhialta ach, fé mar a tharla sé, in ionad freastal ar a chuid ranganna théadh sé amach ag dreapadh. Ar deireadh níorbh aon ábhar iontais é nuair nár bhain sé a chéim amach agus lean sé lena phaisean sa dreapadh.

I rith na tréimhse seo ina shaol bhí Alex ag maireachtáil I vean ionas go mbeadh sé in ann taisteal ar a thoil timpeall na páirceanna móra stáit, ach go h-áirithe Yosemite. De réir a chéile tháinig cáil nach beag ar Alex de bharr a chumas sa spórt ‘Big Wall Soloing’. Séard is brí le sin ná aill an-ard, le fána iontach géar a dhreapadh gan aon fhearas sábháilteachta. Má dhéantar botún sa spórt seo is minic go dtiteann an dreapadóir agus go mbeadh fíor dhrochghortú ah baint dó nó go deimhin nach dtiocfadh sé slán ar chir ar bith. Tháinig clú agus cáil ar Honnold ar an 3ú lá de Mhí an Mheithimh 2017 nuair a dhreap sé an cúrsa ‘Freerider’ ar El Capitan i Yosemite. Dhreap Honnold an aill seo atá os cionn 3,000 troith in airde gan aon fhearas sábháilteachta i dtrí uair agus caoga sé nóiméad! Is é an gaisce dochreidte seo is ábhar donscannáin ‘Free Solo’.

Tá Alex Honnold fós I mbun na dreapadóireachta go dtí an lá atá inniu ann. Is í a mháthair an bhean is sine chun El Capitan a dhreapadh agus í ag druidim le seachtó bliain d’aois agus téann Alex ag dreapadh leí go minic. Tá sé I gceannas ar ‘The Honnold Foundation’ eagraíocht a bhunaigh sé d’fhonn deontais a bhronnadh ar thionscnaimh is ar thograí atá bunaithe i dtíortha bochta atá ag cur fuinneamh in-athnuaite glan ar fáil don phobal chun athrú aeráide a sheachaint. Lena chois sin téann sé thar lear go minic ag tabhairt tacaíochta dos na tionscnaimh.

Mholfainn go láidir daoibh an scannán ‘Free Solo’ a fheiceáil nó, go deimhin, an scannán ‘The Dawn Wall’, dhá scannán a léiríonn go cruinn beacht mianach is misneach laochra na dreapadóireachta agus iad I mbun an spóirt. B’fhéidir go spreagfadh na scannáin seo sibh chun triail a bhaint as an dreapadh sibh féin.
