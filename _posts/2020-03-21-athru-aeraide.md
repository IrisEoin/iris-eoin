---
layout: post
title:  "Athrú aeráide"
author: daire-o-maoildeirg
categories: [ Bl. 4 ]
tags: [Daoine cáiliúla]
image: assets/images/athruaeraide.jpg
--- 
Sa bhliain 2019, tar éis 20 bliain de chainteanna, shínigh an tAontas Eorpach agus an bloc Mercosur (Tíortha I Meiriceá Theas) comhaontú trádála thar a bheith cuimsitheach is, go deimhin, suntasach maidir le neart táirgí éagsúla, ach feoil agus táirgí feola ach go háirithe. Faoi láthair tá an tAontas Eorpach neamhspleách is féinchothaitheach ó thaobh tháirgeadh na feola de.

Le blianta anuas, tá sé soléir do chách a bhfuil suim acu san ábhar go bhfuil géarghá le stop a chur le hathrú aeráide agus go gcaithfear an timpeallacht a chaomhnú ar fud na cruinne. Tá roinnt spriocanna leagtha síos ag an Aontas Eorpach d’fhonn maolú nó laghdú a dhéanamh ar dhó breoslaí iontaise amach anseo, rud atá ciallmhar go maith. Faraor tá sé deacair a shamhlú go ndéanfar a leithéid in Éirinn murab ioann agus i dtíortha eile ar nós na Gearmáine agus na Sualainne toisc nach bhfuil rialtas na hÉireann ag díriú ar na fadhbanna seo.

Tá tionscal amháin againn sa tír seo ina ndóitear 33% dár n-ídiú charbóin uile, an méid is mó sa tír agus is é sin an tionscal na feola. Dá bharr seo, tá brú ar an rialtas an beartas is fusa a chur I gcrích, ag laghdú an méid feirmeoireachta a dhéantar sa tír chun ár n-astaíochtaí carbóin a laghdú agus níos mó crainnte a chur. Cé go bhfuil dealramh breá ar an bpolasaí seo, ní mór cuimhneamh go bhfuil an fheirmeoireacht in Éirinn ar cheann de na modhanna feirmeoireachta is éifeachtaí ar domhan, toisc go mbíonn na eallach na tíre seo ag innilt ar fhéar, lasmuigh seachas laistigh i bhfoirgnimh mhóra mar a bhíonn I bhformhór mór tíortha na cruinne.

Má chuirimid srian le feirmeoireacht in Eirinn, cá bhfaighimid ár gcuid feola amach anseo? Mar a sheasann cúrsaí is dócha go mbeimis ag brath ar thíortha Mheiriceá Theas trí chomhaontú Mercosur. Glacann sé ceithre oiread an méid carbóin feoil a iompórtáil as an Bhrasíl ná í a tháirgeadh go háitiúil anseo. Ní amháin go bhfuil líomhaintí ann go bhfuil an fheoil as Meiriceá Theas lán le drugaí agus hormóin éagsúla ach lena chois maítear nach bhfuil sí inaimsithe (traceable). Ina theannta seo ar fad, agus b’fhéidir an ní is tábhachtaí , tá na tíortha seo ag leagadh is ag dó foraois bháistí na hAmasóine chun spás a cruthú don fheirmeoireacht chéanna, rud atá, dar ndóigh, go dona don timpeallacht, do mhuintir agus don nádúr dúchasach sa cheantar.

Faoi láthair, tá 33% de thalamh na Gearmáine clúdaithe le crainn, agus níl ach 9% de thalamh na hÉireann.Tuigim go bhfuil géarghá le crainn a phlandáil sa tír (mar a bhí tráth in Éirinn roimh theacht na Sasanach). Seachas talamh a thógáil ó fheirmeoirí chun é seo a dhéanamh, nach féidir linn é a dhéanamh ar thalamh nach bhfuil in úsáid.

Go dtí seo, nílimid fiú ag déanamh plandáil na gcrann i gceart. Ní foláir bithéagsúlacht (biodiversity) a bheith ann sa nádúr, áfach, níl an rialtas ach ag plandáil crainnte burachíneacha d’fhonn brabús níos mó a dhéanamh mar is dual dóibh go hiondúil ar an drochuair.

![crainn](https://i.imgur.com/Tg5VkIz.jpg)

An Samhradh seo caite chuir Sinn Féin vóta chun cinn sa Dáil faoi chomhaontú Mercosur. Faraor, I mo thuairim thug móramh na dteachtaí sa Dáil tacaíocht don chomhaontú. Bhí Fine Gael ar son an chomhaontaithe agus gach páírtí eile ( Fianna Fáil san áireamh) ina choinne

D’fhógair an rialtas céanna ‘Eigeandáil aeráide’ cúpla mín ó shin rud a léiríonn a gcuid fimíneachais dar liom. An bhfuilimid sásta tacaíocht a thabhairt do thíortha atá ag leagadh is ag dó fhoraois bháistí na hAmasóine , ag ráta dhá pháirc pheile chuile nóiméad
